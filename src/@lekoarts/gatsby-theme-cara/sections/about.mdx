
### Saapuminen
***
Linkkejä julkisiin liikennevälineihin löytyy ylempää. Kimppakyytikeskustelua voi käydä tässä tapahtuman kommenttialueella. Kaikki juhlavieraat ovat upeita ja mukavia ihmisiä, joten uskaltaa ottaa tuntemattomankin kyytiin. Syöthän lounasta etukäteen, illallinen on vasta klo 19.

### Ohjelma
***
Yksi päivän ohjelmanumeroista on [“I don’t know how to … and at this point I’m too afraid to ask”] (https://i.kym-cdn.com/photos/images/original/000/853/473/3d0.jpg) eli tässä ohjelmassa pääsee oppimaan ja opettamaan uutta. Voit ilmoittautumislomakkeella ilmiantaa taitosi tai tahtosi oppia jokin asia, jota ei enää kehtaa ääneen kysyä. Luvassa on ainakin koulutus otsikolla “Näin tanssit hitaita”, minkä oppeja voi sitten loppuillasta vaikka heti testata.

Toinen ohjelma, mihin voit ilmoittaa nyt kiinnostuksesi, on illallisen oheisohjelma. Jos sinulla on jokin ohjelmanumero tai tervehdys mihin haluat varattavan hetken illallisen ohessa, voit ilmoittaa tästä ilmoittautumislomakkeella.

### Ruoka & Juoma
***
Juhlissa on tarjolla illallinen. Voit ilmoittaa mahdolliset rajoitteet ruoan suhteen ilmoittautumislomakkeella. Syöthän ennen juhliin saapumistasi lounaan, sillä illallinen alkaa vasta klo 19.

Illallisella on tarjolla ruokajuomat. Lisäksi baarissa jonkin verran tarjoiluja, mutta voit ottaa mukaan myös omat juhlajuomat. Voit myös tuoda baariin tarjolle ne kaapin pohjalle unohtuneet puolikkaat pullot niin niistä voi sitten upeita drinkkejä suunnitella.

### Yöpyminen
***
Juhlapaikalla on kymmenen kappaletta neljän hengen huoneita, eli kaikille halukkaille on nukkumapaikka. Valmistauduthan auttelemaan sunnuntaina siivouksessa, jos jäät yöksi. Jos tulet esimerkiksi pidemmältä ja tarvitset yöpaikan jo perjantaille, laita viestiä! Juhlapaikalla on mahdollista yöpyä jo perjantaista, jos on valmis myös osallistumaan juhlien valmisteluun.

Juhlapaikalla on tyynyt ja peitot, tarvitset mukaasi vain omat lakanat. Jostain syystä juhlapaikan sängyissä on makuupussien käyttö kielletty.